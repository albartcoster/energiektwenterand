---
title: "Een landschap vol Energie"
image: molens_schoonebeek.png
description: "Landschap vol Energie"
author: "Jan Veerenhuis"
date: "11/25/2025"
categories:
  - Gedachtes
  - Energie
  - Twenterand
---

Dit jaar was ik op werkbezoek in ZuidOost Drenthe, omgeving Schoonebeek. Het thema was een reis door de tijd, hoe de mens altijd op zoek was naar bronnen van energie. En in dat gebied komt de geschiedenis van energie bij elkaar: van turf via olie naar windenergie. Je ziet de geschiedenis van de winning van energie in het landschap. Je hoeft er niet voor naar Schoonebeek, ook in onze eigen gemeente zie je de geschiedenis en de verandering. Ooit was de turfwinning belangrijk voor onze economie. Nu koesteren we het Veenschap en de Engbertdijkvenen. In de Pollen staat een replica van een turfschip. De Schipsloot, ooit belangrijk voor de turfvaart, heeft nu een andere functie gekregen. Bij de aanleg van Kanaal Almelo â€“ de Haandrik, is rekening gehouden met de vervening.

De energiebehoefte van de mens blijft, welke energiebron er wordt gebruikt, verandert. In Vriezenveen zijn plannen om de waterplas bij de zandafgraving te voorzien van een drijvend zonnepark. Ooit stonden er in het dorp Vriezenveen 5 windmolens, in het gebied van wat nu Twenterand is, zelfs 13. De kans is groot dat er moderne windmolens komen. De energiebehoefte van de mens blijft, net zoals de mens het landschap blijft veranderen.
