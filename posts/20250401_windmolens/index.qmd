---
title: "Windmolens in Twenterand"
image: windmolen.jpeg
description: "Windmolens in Twenterand"
author: "Albart Coster"
date: "4/1/2025"
categories:
  - Nieuws
---

In een deel van onze gemeente, Weitemanslanden / Oosterweilanden komen hoogstwaarschijnlijk windmolens. Dit is niet alleen een noodzakelijk onderdeel van de energietransitie, het is ook een vergaande verandering van de leefomgeving. Het bijzondere is ook nog eens dat deze windmolens in 3 gemeenten komen, Almelo, Tubbergen en Twenterand.

Mensen die wonen in het gebied van de windmolens moeten meeprofiteren van de opbrengsten. Volgens de doelstellingen van alle drie gemeenten wordt er gestreefd naar 50% lokaal eigendom. Energiek Twenterand heeft speciaal hiervoor met Almelo Energie en Essenkracht, de cooperatie ATT opgericht: zo voorkomen wij dat een gemeentegrens verschil maakt in de afspraken.

De afspraken gaan niet alleen over de vergoeding, de afspraken gaan ook over het minimaliseren van de effecten, zoals geluid en slagschaduw.

Uiteindelijk moeten de windmolens niet alleen stroom opwekken, maar ook nieuwe energie voor onze gemeenschap. Opbrengsten kunnen worden gebruikt voor verbeteringen van vervoer en wonen, voor initiatieven in een veranderende economie. Denk bijvoorbeeld aan bio-based bouwen.
